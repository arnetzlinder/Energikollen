Energikollen skapades av Susanne Arnetz Linder som ett individuellt projekt i kursen Javascript grundkurs vid Medieinstitutet december 2022. Inför projektet gavs möjlighet att välja mellan olika projekt och då föddes idén till en app med elpris urifrån valet att göra en väderapp. Susanne tänkte att det skulle vara möjligt att göra en app med info om elpriser likväl som en med info om väder och utifrån den idén skapades Energikollen.

När användaren går in på sidan får hen välja mellan elprisområde 1-4. När hen valt elprisområde hämtas priserna för det området och användaren tas till nästa sida. På nästa sida kan användaren välja vilken aktivitet hen vill utföra, duscha tio minuter, torktumla en tvätt eller ladda bilen motsvarande 50 km. När användaren valt aktivitet visas priset nu, om en timme och den billigaste timmen. Om användaren surfar från dator så får användaren godkänna notiser och om hen gör det dyker det upp en notis med info om den billigaste timmen för aktiviteten.

Längst upp på sidan finns en informationsknapp med information om Energikollen och hur uträkningarna är gjorda. Längst ner på sidan finns information om var Susanne verkar samt länk till hennes Github-profil och LinkedIn-profil.